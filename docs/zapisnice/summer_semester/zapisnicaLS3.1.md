# Zápisnica stretnutia č. 3.1

**Dátum**: Štvrtok - 9.3 2022  
**Typ stretnutia**: Stretnutie vedúceho tímu a členov tímu  
**Vedúci tímu**: Ing. Jakub Dubec  
**Čas strenutia**: 10:00  
**Miesto stretnutia**: FIIT STU Meeting room - 5. poschodie  
**Zapisovateľ**: Juraj Valiček

## Prítomnosť

- [x] **Ing. Jakub Dubec**
- [x] **Bc. Rastislav Balcerčík**
- [x] **Bc. Daniel Cok**
- [x] **Bc. Matej Lánik**
- [x] **Bc. Jakub Sorád**
- [x] **Bc. Róbert Szabó**
- [x] **Bc. Juraj Valiček**

## Priebeh stretnutia

Na úvod stretnutia Scram master Rasťo zhodnotil prvý šprint v letnom semestri. Navrhnuté úlohy sa splnili takmer všetky, s výnimkou publikácie na NPM vzhľadom na chýbajúci kľúč.
Odprezentovali sme prvú demo verziu našej aplikácie s vyhotovenými vizuálnymi prvkami a priamo navrhli ďalšie úlohy do druhého, začínajúceho, šprintu súvisiace s ich funkcionalitou. Pre vizuálny dizajn našej aplikácie vznikol aj nápad poskytnúť možnosť nakonfigurovania si vlastných farieb samotným používateľom.
Vznik dokumentácie pre aplikáciu je plánovaný až po implementácii hlavných funkcionalít, spoločne s dokumentáciou už spomínanej konfigurácie vizuálu. Rasťo plánuje otestovať kompatibilitu našej aplikácie s existujúcim portálom Elvíra, aby sme predišli dependency problémom s balíkmi.

Plánovanie napojenia našej aplikácie na EvilFlowers, vedúci tímu Kubo dokončuje niekoľko posledných detailov potrebných pre integráciu. Taktiež vytvára NPM organizáciu, kde pozýva Rasťa, ktorý bude mať aj na starosti publikovanie jednotlivých verzii aplikácie. Všetci členovia tímu zhrnuli jednotlivé funkcionality, ktoré budú implementovať v tomto šprinte. Robo mal niekoľko dotazov na implementáciu full-text vyhľadávania v dokumentoch. Pre autentifikáciu našej aplikácie s EvilFlowers, Rasťo navrhuje istý druh middlewaru vytvoreného v Angulari, ktorý by fungoval ako komunikačné rozhranie medzi spomínanymi aplikáciami. Pripomenutie nutnosti implementácie navigácie v dokumente podľa kapitol.

Stretnutie sme ukončili diskusiou o predmete a našich dojmoch z jeho priebehu.

## Stav projektu

- implementácia dizajnu (front-end) dokončená
- EvilFlowers takmer pripravený na integráciu

## Naplánované úlohy

- implementácia funkcionalít do existujúceho dizajnu
- postupná tvorba dokumentácia pre prvú publikovanú verziu

_Autor: Juraj Valiček_
